1《蝉》唐.虞世南 
垂绥饮清露，流响出疏桐。 
居高声自远，非是藉秋风。 

2《咏风》唐.虞世南
逐舞飘轻袖，传歌共绕梁。 
动枝生乱影，吹花送远香。

3送 兄  七岁女
别 路云 初 起 ，离亭叶正稀 。
所嗟人异雁，不作 一 行飞  。

4《风 》李桥
解落三秋叶，能开二月花。
过江千尺浪，入竹万竿斜

5《示儿》陆游
死去元知万事空，但悲不见九州同。
王师北定中原日，家祭无忘告乃翁。

6塞下曲  王涯
年少辞家从冠军，金妆宝剑去邀勋。 
不知马骨伤寒水，唯见龙城起暮云。

7《咏柳》  作者：贺知章
碧玉妆成一树高，万条垂下绿丝绦。
不知细叶谁裁出，二月春风似剪刀。

8《咏鹅》(洛宾王)
鹅，鹅，鹅曲项向天歌。
白毛浮绿水，红掌拨清波。
9《易水送别》骆宾王
此地别燕丹，壮士发冲冠。
昔时人已没，今日水犹寒。

10《中秋夜》(唐)李峤
圆魄上寒空，皆言四海同。
安知千里外，不有雨兼风?

11《山中》 王勃
长江悲已滞，万里念将归。 
况属高风晚，山山黄叶飞

12《送杜少府之任蜀州》：王勃
城阙辅三秦，风烟望五津。
与君离别意，同是宦游人。
海内存知己，天涯若比邻。
无为在岐路，儿女共沾巾。

13王勃 <春庄> 
山中兰叶径，城外李桃园。 
岂知人事静，不觉鸟声喧。

14《从军行》杨炯
烽火照西京，心中自不平。
牙璋辞凤阙，铁骑绕龙城。
雪暗凋旗画，风多杂鼓声。 
宁为百夫长，不作一书生。

15《渡汉江》 宋之问
 岭外音书断，经冬复历春。 
近乡情更怯，不敢问来人。
16《回乡偶书》贺知章
少小离家老大回，乡音无改鬓毛衰
儿童相见不想识，笑问客从何处来。

　17《幽州夜饮》 张说 
　凉风吹夜雨，萧瑟动寒林。 
　正有高堂宴，能忘迟暮心？ 
　军中宜剑舞, 塞上重笳音。 
　不作边城将，谁知恩遇深！

18《蜀道后期》张说
客心争日月，来往预期程。 
秋风不相待，先至洛阳城。

19《送梁六自洞庭山》张说
巴陵一望洞庭秋，日见孤峰水上浮。 闻道神仙不可接，心随湖水共悠悠。

20《边词》张敬忠
五原春色旧来迟，二月垂杨未挂丝。 
即今河畔冰开日，正是长安花落时。
21《照镜见白发》张九龄 
宿昔青云志，蹉跎白发年。 
谁知明镜里，形影自相怜。
22湖口望庐山瀑布水 张九龄
　　万丈红泉落，迢迢半紫氛。 
　　奔流下杂树， 洒落出重云。 
　　日照虹霓似，天清风雨闻。 
　　灵山多秀色，空水共氤氲。
23《石灰吟》
千锤万凿出深山，
烈火焚烧若等闲。
粉骨碎身浑不怕，
要留清白在人间。 

24《登鹳雀楼》 作者：王之涣
白日依山尽，黄河入海流。
欲穷千里目，更上一层楼。

25凉州词  王之涣
黄河远上白云间，一片孤城万仞山。 
羌笛何须怨杨柳，春风不度玉门关
26《过故人庄》 孟浩然
　故人具鸡黍，邀我至田家。 
　绿树村边合，青山郭外斜。 
　开轩面场圃，把酒话桑麻。 
　待到重阳日，还来就菊花。

27《送朱大入秦》 孟浩然
　游人五陵去，宝剑值千金。 
　分手脱相赠，平生一片心。

28《春晓》作者：孟浩然
春眠不觉晓，处处闻啼鸟。
夜来风雨声，花落知多少。 

29《宿建德江》孟浩然
　移舟泊烟渚，日暮客愁新。 
　野旷天低树，江清月近人。
30《渡浙江问舟中人》孟浩然
潮落江平未有风，扁舟共济与君同。 
时时引领望天末，何处青山是越中？
31【从军行】王昌龄 
青海长云暗雪山，孤城遥望玉门关。 
黄沙百战穿金甲，不破楼兰终不还。 

32【从军行】王昌龄
大漠风尘日色昏，红旗半卷出辕门。 
前军夜战洮河北，已报生擒吐谷浑。

33《从军行》王昌龄
琵琶起舞换新声，总是关山旧别情。 
撩乱边愁听不尽，高高秋月照长城。

34《出塞》作者：王昌龄
秦时明月汉时关，万里长征人未还。
但使龙城飞将在，不教胡马渡阴山。

35《芙蓉楼送辛渐》王昌龄
寒雨连江夜入吴，平明送客楚山孤。 
洛阳亲友如相问，一片冰心在玉壶

36【闺怨】王昌龄
闺中少妇不曾愁，春日凝妆上翠楼。 
忽见陌头杨柳色，悔教夫婿觅封侯。 

37【送柴侍御】王昌龄
流水通波接武冈， 送君不觉有离伤。 
青山一道同云雨， 明月何曾是两乡。

38《采莲曲》王昌龄
荷叶罗裙一色裁，芙蓉向脸两边开。 
乱入池中看不见，闻歌始觉有人来。

39《卢溪别人》 王昌龄  
武陵溪口驻扁舟,溪水随君向北流。 
行到荆门上三峡,莫将孤月对猿愁。

40《鹿柴》作者：王维
空山不见人，但闻人语响。
返影入深林，复照青苔上。
 
41《相思》作者：王维
红豆生南国，春来发几枝。
愿君多采撷，此物最相思。
 
42望洞庭湖赠张丞相 孟浩然
八月湖水平，涵虚混太清。 
气蒸云梦泽，波撼岳阳城。 
欲济无舟楫，端居耻圣明。 
坐观垂钓者，徒有羡鱼情。

43《送元二使安西》：王维
渭城朝雨徘岢荆客舍青青柳色新。
劝君更尽一杯酒，西出阳关无故人。 

 44《九月九日忆山东兄弟》王维
独在异乡为异客，每逢佳节倍思亲。
遥知兄弟登高处，遍插茱萸少一人。
45鸟鸣涧 王维
人闲桂花落， 夜静春山空。 
月出惊山鸟， 时鸣春涧中。

46山中送别 王维
山中相送罢，日暮掩柴扉。 
春草明年绿，王孙归不归？

47杂诗 王维
君自故乡来，应知故乡事。 
来日绮窗前，寒梅著花未？

48陇西行 王维
十里一走马。五里一扬鞭。 
都护军书至。匈奴围酒泉。 
关山正飞雪。烽火断无烟。

49辛夷坞 王维
木末芙蓉花，山中发红萼。 
涧户寂无人，纷纷开且落。
50竹里馆  王维
独坐幽篁里，弹琴复长啸。 　　深林人不知，明月来相照。
51莲花坞  王维
日日采莲去，洲长多暮归。 
弄篙莫溅水，畏湿红莲衣。
52《山中》王维
荆溪白石出，天寒红叶稀。
山路元无雨，空翠湿人衣。

53《田园乐》王维
桃红复含宿雨，柳绿更带朝烟。
花落家童未扫，莺啼山客犹眠。

54《少年行》王维
一身能擘两雕弧，虏骑千重只似无。 
偏坐金鞍调白羽，纷纷射杀五单于。

55《静夜思》作者：李白
床前明月光，疑是地上霜。
举头望明月，低头思故乡。
 
56《秋浦歌》（李白）
白发三千丈，缘愁似个长。
不知明镜里，何处得秋霜？

57秋浦歌（唐）李白
 炉火照天地， 红星乱紫烟。
 赧郎明月夜， 歌曲动寒川。

58《古浪月行》（李白）
小时不识月，呼作金玉盘。
又疑瑶台镜，飞在碧云端。
仙人垂两足， 桂树何团团。
白兔捣药成， 问言与谁餐？

59《送孟浩然之广陵》李白 
故人西辞黄鹤楼，烟花三月下扬州。
孤帆远影碧空尽，惟见长江天际流。

60《望庐山瀑布》  作者：李白  
日照香炉生紫烟，遥看瀑布挂前川。
飞流直下三千尺，疑是银河落九天。

61清平调  之一  李白
云想衣裳花想容，春风拂槛露华浓。
若非群玉山头见，会向瑶台月下逢。

62清平调  之二  李白
一枝红艳露凝香，云雨巫山枉断肠。
借问汉宫谁得似？可怜飞燕倚新妆。

63月下独酌  李白
花间一壶酒，独酌无相亲。
举杯邀明月，对影成三人。

64《军行》李白 - 
骝马新跨白玉鞍，战罢沙场月色寒。
城头铁鼓声犹震，匣里金刀血未干。

65闻王昌龄左迁龙标遥有此寄李白
杨花落尽子规啼，闻道龙标过五溪。 
我寄愁心与明月，随君直到夜郎西！ 
66《越女词》李白
耶溪采莲女，见客棹歌回。 
笑入荷花去，佯羞不出来。 

67《晚晴》――李商隐 
深居俯夹城，春去夏犹清。
天意怜幽草，人间重晚晴。

68峨眉山月歌  李白
峨眉山月半轮秋，影入平羌江水流。
夜发清溪向三峡，思君不见下渝州。

69哥 舒 歌  西鄙人
北斗七星高，哥舒夜带刀。 
至今窥牧马，不敢过临洮。

70赠汪伦李白 
李白乘舟将欲行，忽闻岸上踏歌声。桃花潭水深千尺，不及汪伦送我情。

71望天门山》 李白 
天门中断楚江开，碧水东流至此回。两岸青山相对出，孤帆一片日边来。
72《金陵酒肆留别》　李白
风吹柳花满店香，吴姬压酒劝客尝。 
金陵子弟来相送，欲行不行各尽觞。 
请君试问东流水，别意与之谁短长？

73《山中问答》李白
问余何意栖碧山，笑而不答心自闲。 
桃花流水然去，别有天地非人间。
74陪侍郎叔游洞庭醉后   李白
i却君山好，平铺湘水流。 
巴陵无限酒，醉杀洞庭秋。
75早发白帝城李白 
朝辞白帝彩云间，千里江陵一日还。 
两岸猿声啼不住，轻舟已过万重山。 

76独坐敬亭山 
众鸟高飞尽，孤云独去闲。 
相看两不厌，只有敬亭山

77《夜宿山寺》李白
　危楼高百尺，手可摘星辰。 
　不敢高声语，恐惊天上人。

78春夜洛城闻笛李白
谁家玉笛暗飞声，散入春风满洛城。
此夜曲中闻折柳，何人不起故园情?

79《凉州词》作者：王翰
葡萄美酒夜光杯，欲饮琵琶马上催。
醉卧沙场君莫笑，古来征战几人回。

80　《桃 花 溪》 张旭
隐隐飞桥隔野烟，石矶西畔问渔船。 
桃花尽日随流水.洞在清溪何处边

81《移家别湖上亭》 戎昱
好是春风湖上亭，柳条藤蔓系离情。 
黄莺久住浑相识，欲别频啼四五声。

82《塞下曲》戎昱
汉将归来虏塞空，旌旗初下玉关东。 
高蹄战马三千匹，落日平原秋草中。

83《别董大》　　高适 
千里黄云白日曛，北风吹雁雪纷纷。 
莫愁前路无知己，天下谁人不识君！

84《营州歌》高适
营州少年厌原野，狐裘蒙茸猎城下。
虏酒千钟不醉人，胡儿十岁能骑马。 

85《除夜作》高适
旅馆寒灯独不眠，客心何事转凄然？
故乡今夜思千里，霜鬓明朝又一年。

86《军城早秋》 严武
昨夜秋风入汉关，朔云边月满西山。 
更催飞将追骄虏，莫遣沙场匹马还。

87《江南曲》储光羲
日暮长江里， 相邀归渡头。  
 落花如有意， 来去逐轻舟。

88题长安壁主人 张谓
世人结交须黄金，黄金不多交不深。 
纵令然诺暂相许，终是悠悠行路心。


89《早 梅》 张谓
一树寒梅白玉条，迥临村路傍溪桥。 
不知近水花先发，疑是经冬雪未销

90逢雪宿芙蓉山主人》刘长卿
日暮苍山远 ，天寒白屋贫 。 
柴门闻犬吠 ，风雪夜归人。

91《听弹琴》 刘长卿
泠泠七弦上，静听松风寒。 
古调虽自爱，今人多不弹。

92《送灵澈上人》刘长卿
苍苍竹林寺，杳杳钟声晚。 
荷笠带斜阳，青山独归远。

93送李判官之润州行营刘长卿
万里辞家事鼓鼙，金陵驿路楚云西。 
江春不肯留行客，草色青青送马蹄

94元和十年自朗州召至京戏赠看花诸君子 
紫陌红尘拂面来，无人不道看花回。 
玄都观里桃千树，尽是刘郎去后栽。

95《八阵图》作者：杜甫
功盖三分国，名成八阵图。
江流石不转，遣恨失吞吴。 

96杜甫《春夜喜雨》：
好雨知时节，当春乃发生。
随风潜入夜，润物细无声。
野径云俱黑，江船火独明。
晓看红湿处，花重锦官城。

97江南逢李龟年  杜甫
岐王宅里寻常见，崔九堂前几度闻。
正是江南好风景，落花时节又逢君。

98〈江畔独步寻花》  杜甫 
黄四娘家花满蹊，千朵万朵压枝低。
留连戏蝶时时舞，自在娇莺恰恰啼。

99〈江畔独步寻花》  杜甫
黄师塔前江水东，春光懒困倚微风。 
桃花一簇开无主，可爱深红爱浅红

100赠花卿  杜甫
锦城丝管日纷纷，半入江风半入云。
此曲只应天上有，人间能有几回闻。
101〈〈前出塞〉〉杜甫
挽弓当挽强，用箭当用长。 
射人先射马，擒贼先擒王。 
杀人亦有限，列国自有疆。 
苟能制侵陵，岂在多杀伤！
102〈绝句〉 杜甫
两个黄鹂鸣翠柳，一行白鹭上青天。 
窗含西岭千秋雪，门泊东吴万里船。

103闻官军收复河南河北  杜甫
剑外忽传收蓟北，初闻涕泪满衣裳。
却看妻子愁何在，漫卷诗书喜欲狂。
白首放歌须纵酒，青春作伴好还乡。
即从巴峡穿巫峡，便下襄阳向洛阳

104〈绝句〉 杜甫
迟日江山丽，春风花草香。
泥融飞燕子，沙暖睡鸳鸯。

105〈绝句〉 杜甫
江碧鸟逾白，山青花欲然。
今春看又过，何日是归年？

106〈春行即兴〉李华 
宜阳城下草萋萋，涧水东流复向西。 
芳树无人花自落，春山一路鸟空啼

107戏问花门酒家翁 岑参
老人七十仍沽酒，千壶百瓮花门口。 
道傍榆荚仍似钱，摘来沽酒君肯否
108行军九日思长安故园岑参
强欲登高去，无人送酒来。 
遥怜故园菊，应傍战场开。

109碛 中 作　 岑参
走马西来欲到天，辞家见月两回圆。 
今夜不知何处宿，平沙莽莽绝人烟。
110〈逢入京使〉岑参
故园东望路漫漫，双袖龙钟泪不干。 
马上相逢无纸笔，凭君传语报平安。
111〈山房春事〉岑参
梁园日暮乱飞鸦，极目萧条三两家。 
庭树不知人去尽，春来还发旧时花。 

112月夜 刘方平
更深月色半人家, 北斗阑干南斗斜
今夜偏知春气暖,虫声新透绿窗纱。

113赋新月  缪氏子
初月如弓未上弦,分明挂在碧霄边. 
时人莫道蛾眉小,三五团圆照满天.

114枫桥夜泊  张继
月落乌啼霜满天，江枫渔火对愁眠。 
姑苏城外寒山寺，夜半钟声到客船。 

115〈听邻家吹笙〉郎士元
凤吹声如隔彩霞，不知墙外是谁家。  
重门深锁无寻处，疑有碧桃千树花。 

116寒食 [唐]韩
春城无处不飞花， 寒食东风御柳斜。
日暮汉官传蜡烛， 轻烟散入五侯家
117江村即事    司空曙
钓罢归来不系船，江村月落正堪眠。 
纵然一夜风吹去，只在芦花浅水边
118听筝 李端 
鸣筝金粟柱，素手玉房前。 
欲得周郎顾，时时误拂弦

119拜新月  李端
开帘见新月，即便下阶拜。 
细语人不闻，北风吹裙带。

120〈小儿垂钓〉  胡令能
蓬头稚子学垂纶，侧坐莓苔草映身。 
路人借问遥招手，怕得鱼惊不应人。

121井栏砂宿遇夜客  李涉
暮雨潇潇江上村，绿林豪客夜知闻。 他时不用逃名姓，世上如今半是君。 

122过山农家 顾况
板桥人渡泉声，茅檐日午鸡鸣。 
莫嗔焙茶烟暗，却喜晒谷天晴。

123　征 人 怨 柳中庸
岁岁金河复玉关，朝朝马策与刀环。 
三春白雪归青冢，万里黄河绕黑山

124题三闾大夫庙 戴叔伦
沅湘流不尽，屈子怨何深。 
日暮秋风起，萧萧枫树林

125秋夜寄邱二十二员外韦应物
怀君属秋夜，散步咏凉天。 
山空松子落，幽人应未眠。

126滁州西涧 韦应物
独怜幽草涧边生,上有黄鹂深树鸣. 
春潮带雨晚来急,野渡无人舟自横.

127塞下曲  卢纶
林暗草惊风，将军夜引弓。 
平明寻白羽，没在石棱中。

128塞下曲  卢纶
月黑雁飞高，单于夜遁逃。 
欲将轻骑逐，大雪满弓刀。

129夜上受降城闻笛 李益
回乐烽前沙似雪，受降城外月如霜。 
不知何处吹芦管，一夜征人尽望乡。

130江南曲  李益
嫁得瞿塘贾， 朝朝误妾期。 
早知潮有信， 嫁与弄潮儿。

131观祈雨 李约
桑条无叶土生烟，箫管迎龙水庙前。 
朱门几处看歌舞，犹恐春阴咽管弦。


132巴女谣于鹄
巴女骑牛唱竹枝, 藕丝菱叶傍江时
不愁日暮还家错,记得芭蕉出槿篱。

133《游子吟》 作者：孟 郊
慈母手中线，游子身上衣。
临行密密缝，意恐迟迟归。
谁言寸草心，报得三春晖。

134登 科 后 孟郊
昔日龌龊不足夸，今朝放荡思无涯。 
春风得意马蹄疾，一日看尽长安花。

135少年行令狐楚
弓背霞明剑照霜，秋风走马出咸阳。 
未收天子河湟地，不拟回头望故乡。

136 和练秀才杨柳 杨巨源 
水边杨柳曲尘丝，立马烦君折一枝。 
惟有春风最相惜，殷勤更向手中吹。

137 城东早春杨巨源
诗家清景在新春，绿柳才黄半未匀。 
若待上林花似锦，出门俱是看花人。
138 春 兴 武元衡
杨柳阴阴细雨晴，残花落尽见流莺。 
春风一夜吹乡梦，又逐春风到洛城。

139岭上逢久别者又别 权德舆
十年曾一别，征路此相逢。 
马首向何处？夕阳千万峰。

140惊雪  陆畅
怪得北风急，前庭如月晖。 
天人宁许巧，剪水作花飞。
 
141《题都城南庄》  作者：崔护 
去年今日此门中，人面桃花相映红。 
人面不知何处去，桃花依旧笑春风。

142秋 思  张 籍 
洛阳城里见秋风，欲作家书意万重。 
复恐匆匆说不尽， 行人临发又开封。 

143雨过山村（唐?王建） 
雨里鸡鸣一两家，竹溪村路板桥斜。
妇姑相唤浴蚕去，闲看中庭栀子花。

144张志和《渔歌子》：
西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。

145早春呈水部张十八员外 韩愈
天街小雨润如酥，草色遥看近却无。 
最是一年春好处，绝胜烟柳满皇都。

146游太平公主山庄 韩愈
公主当年欲占春，故将台榭压城。 
欲知前面花多少，直到南山不属人。

147春雪  韩愈
新年都未有芬华，二月初惊见草芽。
白雪却嫌春色晚，故穿庭树作飞花。

148《晚春》唐 韩愈 
草树知春不久归，百般红紫斗芳菲。 
杨花榆荚无才思，惟解漫天作雪飞。

149〈咏架上鹰〉  崔铉  
天边心胆架头身，欲拟飞腾未有因。 
万里碧霄终一去，不知谁是解绦人。 

150〈云〉  来鹄
千形万象竟还空， 映水藏山片复重。
无限旱苗枯欲尽， 悠悠闲处作奇峰。
151秋风引 刘禹锡
何处秋风至？萧萧送雁群。 
朝来入庭树，孤客最先闻。

152秋词  刘禹锡
自古逢秋悲寂寥，我言秋日胜春朝。
晴空一鹤排云上，便引诗情到碧霄。

153再游玄都观  刘禹锡
百亩庭中半是苔，桃花净尽菜花开。 
种桃道士归何处，前度刘郎今又来。
154〈乌衣巷》刘禹锡
朱雀桥边野草花，乌衣巷口夕阳斜。 
旧时王谢堂前燕，飞入寻常百姓家。

155浪淘沙  刘禹锡
九曲黄河万里沙，浪淘风簸自天涯。 
如今直上银河去，同到牵牛织女家。

156望洞庭  刘禹锡
湖光秋月两相和，潭面无风镜未磨。 
遥望洞庭山水色，白银盘里一青螺。

157白 云 泉   白居易
天平山上白云泉，云自无心水自闲。 
何必奔冲山下去，更添波浪向人间！
158《池上》（白居易）
小娃撑小艇，偷采白莲回。
不解藏踪迹，浮萍一道开。
159《草》作者：白居易
离离原上草，一岁一枯荣。
野火烧不尽。春风吹又生。
远芳侵古道，晴翠接荒城。
又送王孙去，萋萋满别情。
160白居易《忆江南》：
江南好，风景旧曾谙。
日出江花红胜火，春来江水绿如蓝。能不忆江南？
161白居易《忆江南》：
江南忆，最忆是杭州。 
山寺月中寻桂子，郡亭枕上看潮头。 
何日更重游？

162问刘十九 白居易 
绿蚁新醅酒，红泥小火炉。
 晚来天欲雪，能饮一杯无？

163大林寺桃花  白居易
人间四月芳菲尽，山寺桃花始盛开。 
长恨春归无觅处，不知转入此中来

164《暮江吟》白居易
一道残阳铺水中，半江瑟瑟半江红。 
可怜九月初三夜，露似真珠月似弓。

165《花非花》白居易
花非花，雾非雾。 
夜半来，天明去。 
来如春梦几多时？ 
去似朝云无觅处。

166 遗爱寺 　　白居易 
弄石临溪坐，寻花绕寺行。 
时时闻鸟语，处处是泉声。
167陈情上韦令公
闻说边城苦，今来到始知
羞将筵上曲，唱与陇头儿。
168《悯农》（李绅）
锄禾日当午，汗滴禾下土。
谁知盘中餐，粒粒皆辛苦。

169悯农（二）李绅
春种一粒粟，秋收万颗子。
四海无闲田，农夫犹饿死。

170江雪　柳宗元
千山鸟飞绝，万径人踪灭。 
孤舟蓑笠翁，独钓寒江雪。

171偶书  刘叉
日出扶桑一丈高，人间万事细如毛。 
野夫怒见不平处，磨损胸中万古刀。
172诮山中叟  施肩吾
老人今年八十九，口中零落残牙齿。
天阴伛偻带嗽行，犹向岩前种松子。

173菊 花  元稹 
秋丝绕舍似陶家， 遍绕篱边日渐斜。 
不是花中偏爱菊， 此花开尽更无花。 

174元稹《离思》 
曾经沧海难为水，除却巫山不是云。 
取次花丛懒回顾，半缘修道半缘君。 
175<行宫> 元稹
 寥落古行宫，宫花寂寞红。
 白头宫女在，闲坐说玄宗。

176赠项斯 杨敬之
几度见诗诗总好，及观标格过于诗。 
平生不解藏人善，到处逢人说项斯。

177剑客  贾岛
十年磨一剑， 霜刀未曾试。 
今日把示君， 谁有不平事？

178 寻隐者不遇 贾岛
 松下问童子，言师采药去。
 只在此山中，云深不知处

179 邯郸冬至夜思家 白居易
邯郸驿里逢冬至，抱膝灯前影伴身。 
想得家中夜深坐，还应说着远行人。
180 题诗后 唐?贾岛
两句三年得， 一吟双泪流。
 知音如不赏， 归卧故山秋。
181《江村夜归》项斯
月落江路黑，前村人语稀。
几家深树里，一火夜渔归.

182 题金陵渡 张祜
金陵津渡小山楼，一宿行人自可愁。 
潮落夜江斜月里，两三星火是瓜洲。
183贞元十四年旱甚见权门移芍药吕温
绿原青垅渐成尘，汲井开园日日新。 
四月带花移芍药，不知忧国是何人
184题西施石
岭上千峰秀，江边细草春。
今逢浣纱石，不见浣沙人。

185汴州直进船 李敬方
汴水通淮利最多，生人为害亦相和。
东南四十三州地，取尽脂膏是此河。

186南园  李贺
男儿何不带吴钩，收取关山五十州．
请君暂上凌烟阁，若个书生万户侯

187马诗  李贺
大漠沙如雪，燕山月似钩。
何当金络脑，快走踏清秋。

188昌谷北园新笋 李贺
箨落长竿削玉开，君看母笋是龙材。
更容一夜抽千尺，别却池园数寸泥。

189芦花　唐 雍裕之 
A岸复连沙，枝枝u浪花。 
月明浑似雪，无处认渔家。

190农家望晴  雍裕之
尝闻秦地西风雨，为问西风早晚回 
白发老农如鹤立，麦场高处望云开。

191过华清宫  杜牧
长安回望绣成堆，山顶千门次第开。 
一骑红尘妃子笑，无人知是荔枝来。

192《清明》 作者： 杜牧
清明时节雨纷纷，路上行人欲断魂。
借问酒家何处有，牧童遥指杏花村。

193《山行》    作者：杜牧   
远上寒山石径斜，白云生处有人家。
停车坐爱枫林晚，霜叶红于二月花

194杜牧《江南春》：
千里莺啼绿映红，水村山郭酒旗风。南朝四百八十寺，多少楼台烟雨中。

195赠别  杜牧
多情却似总无情，唯觉樽前笑不成。 
蜡烛有心还惜别，替人垂泪到天明。

196题乌江亭  杜牧
胜败兵家事不期，包羞忍耻是男儿。 
江东子弟多才俊，卷土重来未可知。

197 齐安郡后池  杜牧 
菱透浮萍绿锦池，夏莺千啭弄蔷薇。 
尽日无人看微雨，鸳鸯相对浴红衣。

198 赤壁 杜牧
折戟沉沙铁未销，自将磨洗认前朝。 
东风不与周郎便，铜雀春深锁二乔。 
199 秋夕 杜牧
银烛秋光冷画屏，轻罗小扇扑流萤。 
天街夜色凉如水，卧看牵牛织女星。

200 泊秦淮  杜牧　
烟笼寒水月笼沙，夜泊秦淮近酒家。  
商女不知亡国恨，隔江犹唱后庭花。 
　
201访城西友人别墅  雍陶
澧水桥西小路斜，日高犹未到君家。 
村园门巷多相似，处处春风枳壳花。

202瀑布联句
千岩万壑不辞劳， 远看方知出处高。 
溪涧岂能留得住，终归大海作波涛。

203赠少年  温庭筠 
江海相逢客恨多，秋风叶下洞庭波。 
酒酣夜别淮阴市，月照高楼一曲歌

204咸阳值雨  温庭筠
咸阳桥上雨如悬，万点空蒙隔钓船。 
还似洞庭春水色，晓云将入岳阳天


205陇西行  陈陶
誓扫匈奴不顾身，五千貂锦丧胡尘。 
可怜无定河边骨，犹是春闺梦里人。

206无题 李商隐
相见时难别亦难，东风无力百花残。 
春蚕到死丝方尽，蜡炬成灰泪始干。 
晓镜但愁云鬓改，夜吟应觉月光寒。 
蓬山此去无多路，青鸟殷勤为探看。

207 (夜雨寄北)李商隐
君问归期未有期，巴山夜雨涨秋池。 
何当共剪西窗烛，却话巴山夜雨时。

208 霜月 李商隐
初闻征雁已无蝉，百尺楼高水接天。 
青女素娥俱耐冷，月中霜里斗婵娟。

209 登乐游原  李商隐
向晚意不适，驱车登古原。　　夕阳无限好，只是近黄昏。
210 隋宫李商隐
乘兴南游不戒严，九重谁省谏书函 
春风举国裁宫锦，半作障泥半作帆
211绝句  李商隐
十岁栽诗走马成，冷灰残烛动离情。
桐花万里丹山路，雏凤清于老凤声。

212花下醉    李商隐
寻芳不觉醉流霞，倚树沉眠日已斜。 
客散酒醒深夜后，更持红烛赏残花。

213放 鱼  李群玉
早觅为龙去， 江湖莫漫游。 
须知香饵下， 触口是钩！

214江楼感旧  赵嘏 
独上江楼思渺然，月光如水水如天。　　
同来望月人何处？风景依稀似去年

215 过野叟居 马戴 
　野人闲种树，树老野人前。 
　居止白云内，渔樵沧海边。 
　呼儿采山药，放犊饮溪泉。 
　自著养生论，无烦忧暮年。

216官仓鼠 曹邺
官仓老鼠大如斗，见人开仓亦不走。 
健儿无粮百姓饥，谁遣朝朝入君口
217山亭夏日高骈
绿树阴浓夏日长，楼台倒影入池塘。 
水晶帘动微风起，满架蔷薇一院香。
218对雪  高骈
六出飞花入户时，坐看青竹变琼枝。 
如今好上高楼望，盖尽人间恶路歧。

219南池  李郢
小男供饵妇搓丝，溢}香醪倒接离。
日出两竿鱼正食，一家欢笑在南池。

220雪 罗隐
尽道丰年瑞，丰年事若何？ 
长安有贫者，为瑞不宜多。

221蜂  罗隐
不论平地与山尖，无限风光尽被占。 
采得百花成蜜后，为谁辛苦为谁甜

222鹦鹉  罗隐
莫恨雕笼翠羽残，江南地暖陇西寒。 
劝君不用分明语，语得分明出转难。

223新沙 陆龟蒙
渤噬中涨小堤，官家知后海鸥知。 
蓬莱有路教人到，应亦年年税紫芝。

224送日本国僧敬龙归 韦庄
扶桑已在渺茫中，家在扶桑东更东。 
此去与师谁共到？一船明月一帆风
225台城    韦庄
江雨霏霏江草齐，六朝如梦鸟空啼。无情最是台城柳，依旧烟笼十里堤。


226 与小女  韦庄
见人初解语呕哑，不肯归眠恋小车。 
一夜娇啼缘底事，为嫌衣少缕金华。

227菊花 黄巢 
待到秋来九月八,我花开后百花杀。
冲天香阵透长安,满城尽带黄金甲。

228田家 聂夷中　 
父耕原上田，子鄙较禄摹 
六月禾未秀，官家已修仓。

229公子家   聂夷中
种花满西园，花发青楼道。
花下一禾生，去之为恶草。

230江行无题（其四）
万木已清霜，江边村事忙。 
故溪黄稻熟，一夜梦中香。

231己亥岁感事   曹松
泽国江山入战图，生民何计乐樵苏。 
凭君莫话封侯事，一将功成万骨枯。

232春怨  金昌绪
打起黄莺儿， 莫教枝上啼。 
啼时惊妾梦， 不得到辽西。

233焚书坑 章碣
竹帛烟销帝业虚，关河空锁祖龙居。 
坑灰未冷山东乱，刘项原来不读书。

234牧竖　崔道融
牧竖持蓑笠，逢人气傲然。 
卧牛吹短笛，耕却傍溪田。 

235溪居即事  崔道融
篱外谁家不系船，春风吹入钓鱼湾。 
小童疑是有村客，急向柴门去却关。

236田上 崔道融
雨足高田白，披蓑半夜耕。 
人牛力俱尽，东方殊未明。
 
237 鸡  崔道融
买得晨鸡共鸡语，常时不用等闲鸣；
深山月黑风高夜，欲近晓天啼一声

238晓 日   韩
天际霞光入水中，水中天际一时红。 
直须日观三更后，首送金乌上碧空。

239华清宫 吴融
四郊飞雪暗云端，惟此宫中落旋干。 
绿树碧帘相掩映，无人知道外边寒。

240富贵曲  郑遨　　
美人梳洗时，满头间珠翠。　　
岂知两片云，戴却数乡税

241公子行  孟宾于
锦衣红夺彩霞明，侵晓春游向野庭。不识农夫辛苦力，骄骢踏烂麦青青。

242《怀良人》　葛鸦儿
蓬鬓荆钗世所稀，布裙犹是嫁时衣。
胡麻好种无人种，正是归时底不归？

243 淮上与友人别郑谷
扬子江头杨柳春，杨花愁杀渡江人。
数声风笛离亭晚，君向潇湘我向秦。 

244 淮上渔者唐?郑谷
白头波上白头翁，家逐船移浦浦风。 
一尺鲈鱼新钓得，儿孙吹火荻花中。

245《蚕妇》杜荀鹤
粉色全无饥色加，岂知人世有荣华。 
年年道我蚕辛苦，底事浑身着苎麻。
　 
246 蚕妇　张俞
昨日入城市，归来泪满巾。
遍身罗绮者，不是养蚕人。


247再经胡城县 杜荀鹤
去岁曾经此县城，县民无口不冤声。
新来县宰加朱绂，便是生灵血染成。

248渔父   李中
偶向芦花深处行，溪光山色晚来晴。 
渔家开户相迎接，稚子争窥犬吠声。

249春晚书山家屋壁  贯休
柴门寂寂黍饭馨，山家烟火春雨晴。 
庭花蒙蒙水泠泠，小儿啼索树上莺。

250 公子行  贯休
锦衣鲜华手擎鹘，闲行气貌多轻忽。稼穑艰难总不知,五帝三皇是何物

251 春草 唐彦谦
天北天南绕路远，托根无处不延绵。　萋萋总是无情物，吹绿东风又一年。

252  社日（王驾） 
  鹅湖山下稻粱肥，豚栅鸡栖半掩扉。 
  桑柘影斜春社散，家家扶得醉人归。

253雨晴  王驾
雨前初见花间蕊，雨后兼无叶里花。 
蛱蝶飞来过墙去，却疑春色在邻家。

254和李秀才边庭四时怨 卢汝弼
朔风吹雪透刀瘢，饮马长城窟更寒。
半夜火来知有敌，一时齐保贺兰山.

255 农家  颜仁郁
夜半呼儿趁晓耕 羸牛无力渐艰行
时人不识农家苦 将谓田中谷自生

256 咏月 李建枢 
昨夜圆非今夜圆, 却疑圆处减婵娟. 
一年十二度圆缺, 能得几多时少年.

257金缕衣  无名氏
劝君莫惜金缕衣，劝君惜取少年时。 
花开堪折直须折，莫待无花空折枝。

258水调歌  无名氏
平沙落日大荒西，陇上明星高复低。
孤山几处看烽火，壮士连营候鼓鼙。 

259绝句漫兴 杜甫
肠断春江欲尽头，杖藜徐步立芳洲。 
颠狂柳絮随风去，轻薄桃花逐水流。

 260 登幽州台歌（陈子昂）
前不见古人，后不见来者。
念天地之悠悠，独怆然而剃下。
261七步诗  曹植
煮豆燃豆萁，豆在釜中泣。 
本自同根生，煎何太急？　　 
262《一望二三里》（佚名）
一望二三里，烟村四五家。
门前六七树，八九十支花。

263《明日歌》（文嘉）
明日复明日，明日何其多。
我生待明日，万事成蹉跎。

264北朝民歌《敕勒歌》：
敕勒川，阴山下。天似穹庐，笼盖四野。天苍苍，野茫茫，风吹草低见牛羊。   
  
265何满子 张祜 
故国三千里，深宫二十年。
 一声何满子，双泪落君前
266范仲淹《江上渔者》：
江上往来人，但爱鲈鱼美。
君看一叶舟，出没风波里。
 
267王安石《元日》：
爆竹声中一岁除，春风送暖入屠苏。千门万户尤眨总把新桃换旧符。 

268王安石《泊船瓜洲》：
京口瓜洲一水间，钟山只隔数重山。春风又绿江南岸，明月何时照我还？ 
 
269苏轼《饮湖上初晴后雨》：
水光潋滟晴方好，山色空蒙雨亦奇。欲把西湖比西子，淡妆浓抹总相宜。
270苏轼《惠崇〈春江晓景〉》：
竹外桃花三两枝，春江水暖鸭先知。蒌蒿满地芦芽短，正是河豚欲上时。 
 
271苏轼《题西林壁》：
横看成岭侧成峰，远近高低各不同。不识庐山真面目，只缘身在此山中。 
  
272李清照《夏日绝句》：
生当作人杰，死亦为鬼雄。
至今思项羽，不肯过江东。
 
273范成大《四时田园杂兴》
昼出耘田夜绩麻，村庄儿女各当家。童孙未解供耕织，也傍桑阴学种瓜。
 
274范成大《四时田园杂兴》
梅子金黄杏子肥，麦花雪白菜花稀。日长篱落无人过，惟有蜻蜓蛱蝶飞。 

275 杨万里《小池》：
泉眼无声惜细流，树阴照水爱晴柔。小荷才露尖尖角，早有蜻蜓立上头。 
276杨万里《晓出净慈寺送林子方》：
毕竟西湖六月中，风光不与四时同。接天莲叶无穷碧，映日荷花别样红。 

 277朱熹《春日》：
胜日寻芳泗水滨，无边光景一时新。等闲识得东风面，万紫千红总是春。 

278 林升《题临安邸》：
山外青山楼外楼，西湖歌舞几时休？暖风熏得游人醉，直把杭州作汴州。 

279叶绍《游园不值》：
应怜屐齿印苍苔，小叩柴扉久不开。春色满园关不住，一枝红杏出墙来。 
 
280翁卷《乡村四月》：
绿满山原白满川，子规声里雨如烟。乡村四月闲人少，才了蚕桑又插田。 
 
281高鼎《村居》：
草长莺飞二月天，拂堤杨柳醉春烟。儿童散学归来早，忙趁东风放纸鸢。

 282  王冕《墨梅》：
吾家洗砚池头树，个个花开淡墨痕。不要人夸好颜色，只流清气满乾坤。
 
283. 画  王维
远看山有色，近听水无声。
春去花还在，人来鸟不惊。。 
284.郑燮《竹石》：
咬定青山不放松，立根原在破岩中。千磨万击还坚劲，任尔东西南北风。 

285袁枚《所见》：
牧童骑黄牛，歌声振林樾。
意欲捕鸣蝉，忽然闭口立。 

286龚自真《己亥杂诗》：
九州生气恃风雷，万马齐喑究可哀。我劝天公重抖擞，不拘一格降人才

287送崔九 裴迪
 归山深浅去，须尽丘壑美。
 莫学武陵人，暂游桃源里。

288怨情 李白 
美人卷珠帘，深坐蹙蛾眉。 
但见泪痕湿，不知心恨谁？
 
289新嫁娘 王建 
三日入厨下，洗手作羹汤。
 未谙姑食性，先遣小姑尝。 

290赠刘景文    苏轼
荷尽已无擎雨盖，菊残犹有傲霜枝。
一年好景君须记，最是橙黄橘绿时。
291 绝句 杜甫
糁径杨花铺白毡，点溪荷叶叠青钱。 
笋根稚子无人见，沙上凫雏傍母眠。

292绝句 杜甫
隔户杨柳弱袅袅， 恰似十五女儿腰。 
谓谁朝来不作意， 狂风挽断最长条。
293 归雁  钱起
潇湘何事等闲回， 水碧沙明两岸苔。 
二十五弦弹夜月，不胜清怨却飞来。
294柏林寺南望  郎士元
溪上遥闻精舍钟， 泊舟微径度深松。 
青山霁后云犹在， 画出西南四五峰。
295梅花  王安石
墙角数枝梅，凌寒独自开。
遥知不是雪，为有暗香来。

296《宿新市徐公店》杨万里 
篱落疏疏一径深，树头花落未成阴。 
儿童急走追黄蝶，飞入菜花无处寻。

297夜书所见  叶绍翁
萧萧梧叶送寒声，江上秋风动客情。 
知有儿童挑促织，夜深篱落一灯明。

298<十一月四日风雨大作>陆游 
僵卧孤村不自哀，尚思为国戍轮台。
夜阑卧听风吹雨，铁马冰河入梦来。 

299 西施 罗隐
家国兴亡自有时，吴人何苦怨西施。 
西施若解倾吴国，越国亡来又是谁

300乞巧  林杰
七夕今宵看碧霄，牵牛织女渡河桥。 
家家乞巧望秋月，穿尽红丝几万条。

301嫦娥  李商隐
云母屏风烛影深，长河渐落晓星沈。
嫦娥应悔偷灵药，碧海青天夜夜心。
302《游山西村》 陆游
莫笑农家腊酒浑，丰年留客足鸡豚。 
山重水复疑无路，柳暗花明又一村。
303《望月怀远》 作者：张九龄
海上生明月，天涯共此时。
情人怨遥夜，竟夕起相思。
灭烛怜光满，披衣觉露滋。
不堪盈手赠，还寝梦佳期。

304《望洞庭湖赠张丞相》
八月湖水平，涵虚混太清。 
气蒸云梦泽，波撼岳阳城。 
欲济无舟楫，端居耻圣明。 
坐观垂钓者，徒有羡鱼情。

305花影  苏轼
重重叠叠上瑶台，几度呼童归不开。刚被太阳收拾去，却教明月送将来。

306棋  王安石
莫将戏事扰真情，且可随缘道我赢。
战罢两奁分白黑，一枰何处有亏成。
  
307终南望余雪  祖咏
终南阴岭秀，积雪浮云端。
林表明霁色，城中增暮寒。
